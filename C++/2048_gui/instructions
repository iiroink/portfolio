Käyttöohje:

Pelaaminen:
- Käynnistettäessä pelin käyttäjältä kysytään siemenluku ja tavoitelukuun tarvittava kakkosen potenssi (2^?).
- Peliruudukkoa liikutetaan wasd- tai nuolinäppäimillä.
- "reset game"-näppäin nollaa pelin, jonka jälkeen voi syöttää uuden siemen- ja tavoiteluvun.
- "pause"-näppäin pysäyttää kellon.
- Ohjelma ilmoittaa pelin päättymisestä.

Säännöt:
- Kun painat näppäintä, kaikki ruudut liikkuvat sen osoittamaan suuntaan niin pitkälle kuin pääsevät.
- Jos ruutu törmää toiseen ruutuun, jossa on sama luku, ruudut yhdistyvät. Uuteen ruutuun tuleva luku on yhdistettyjen lukujen summa.
- Jokaisen painalluksen jälkeen ruudukkoon ilmestyy uusi kakkonen (riippumatta siitä tapahtuiko mitään).
- Voitat pelin saamalla mihin tahansa ruutuun tavoiteluvun suuruisen luvun.
- Häviät pelin, jos ruudukko täyttyy (vaikka voisit yhä tehdä tilaa yhdistämällä ruutuja).


Ominaisuudet:

Pelaajalta kysytään satunnaislukugeneraattorin siemenluku ja tavoiteluvun kakkosen potenssi:
Pelin käynnistyessä nämä kysytään automaattisesti. Lisäksi resetin yhteydessä voi halutessaan antaa uudet arvot.
Pelin aikana arvojen muuttamista ei koettu tarpeelliseksi. Luvut kysytään omissa erillisissä ponnahdusikkunoissaan, jolloin on selvää, milloin uuden luvun voi antaa. Katso lisäksi "Ylimääräinen" lisäominaisuus.

Peliruudukon näyttäminen:
Peliruudukko näytetään pelaajalle sivun alareunassa. Suoraan ruudukon kanssa ei voi tehdä mitään, mutta näppäinsyötteet liikuttavat alustan ruutuja. Nollan sisältävät ruudut näkyvät pelaajalle tyhjinä.
Jokainen ruutu koostuu taustasta ja numerosta. Numerot saadaan pelimoottorilta Numbertile-luokalle lisätyllä get_value-metodilla, joka kertoo kyseisessä ruudussa olevan numeron.

Siirtosuunan valitseminen:
Siirtosunnan voi valita sekä wasd- että nuolinäppäimillä.
Ohjelma antaa näppäinsyöteprioriteetin siirtosuunnan valitsemiselle aina, kun ollaan pääikkunassa.

Voitosta/häviöstä kertominen:
Voiton tai häviön merkiksi käyttäjälle näytetään teksti. Pelin päätyttyä näppäinsyötteitä ei enää hyväksytä.

Peli toimii vaihtelevalla määrällä ruutuja:
Vaihtamalla gameboard.hh -tiedoston SIZE-vakiota voi peliruudukon kokoa muuttaa. Jos näytölle haluaa saada yli 7x7 ruudukon, on syytä pienentää myös mainwindow.hh -tiedoston SQUARE_SIZE-vakiota. Vastaavasti, jos välttämättä haluaa pelata 2x2-ruudukolla, on SQUARE_SIZE vakiota syytä kasvattaa.
Peli on suunniteltu pelattavaksi 4x4 ruudukolla, mutta kokoa voi myös manuaalisesti vaihtaa. Käyttöliittymä mukautuu valittuun pelilaudan kokoon, jotta pelikokemus pysyy samanlaisena.

Mahdollisuus aloittaa peli uudestaan:
Käyttöliittymässä on "reset game"-nappula, josta pelin voi nollata. Vahinkojen välttämiseksi käyttäjää pyydetään varmistamaan resettaus ponnahdusikkunassa. Jos käyttäjä vahvistaa resetin, kysytään häneltä uudessa ponnahdusikkunassa, haluaako hän asettaa uuden siemen- ja tavoiteluvun. Myönteisen vastauksen tapauksessa suoritetaan ensimmäisen ominaisuuden kaltainen prosessi. Poikkeuksena alustuksesta ei luoda uusia NumberTile-olioita vaan asetetaan vain niiden arvot nollaksi.


Lisäominaisuudet:

Eri luvuilla on eri värit (10 p.):
Pelilaudan ruutu muuttaa väriä ruudussa olevan numeron mukaan. Numeroille 0-256 väri muuttuu likuen valkoisesta siniseen, ja numerosta 512 alkaen värit ovat kirkastuvan keltaisia numeroon 2048 asti. Tästä eteenpäin kaikki numerot ovat kultaisia.
Värit on tallennettu omaan tietorakenteeseen numeroihin yhdistettynä. Peliruudukon päivityksen yhteydessä jokaiselle numerolle etsitään listasta oikea taustaväri ja päivitetään tämä.

Pelissä on ajastin, joka kertoo siihen mennessä käytetyn ajan (5 p.):
Ajastin näyttää pelaajan kuluttamat minuutit ja sekunnit. Ajastin nollataan pelin resetin yhteydessä.
Mikäli peliä aikoo pelata tuntikaupalla, kannattaa valmistautua merkkaamaan 1h 40min välein, että ajastin on pyörähtänyt ympäri. Yksinkertaisuuden nimissä ajastin näyttää minuutit lukuun 99 asti. Tämän jälkeen ajastin näyttää jälleen 0 minuuttia (koska luku 100 ei mahdu näkyviin). Lähtökohtaisesti näin pitkiä pelejä ei odoteta, mutta ajastin periaattessa toimii vielä pidempäänkin.

Pelissä on pistelasku (10 p.):
Peli laskee käyttäjän keräämät pisteet ja näyttää ne jatkuvasti pelaajalle. Pisteitä saa sen mukaan, kuinka suuret luvut saa yhdistettyä. Esimerkiksi yhdistämällä kaksi numeroa 8 saa 8+8=16 pistettä lisää.
Tämäntyylinen pistelasku oli yksinkertaisinta suorittaa välittämällä Numbertile-luokan numeroiden yhdistämisestä vastaavalle metodille parametrina luku, johon pisteet asetetaan. Kyseinen metodi ei siis toimi ilman muutoksia ASCII-käyttöliittymällä, mutta käsittääkseni se oli tässä kohdassa sallittua.

Uusien lukujen ilmestyminen on toteutettu hidastetusti ajastinta käyttäen (15 p.):
Uudet luvut ilmaantuvat 250 ms sen jälkeen, kun ruudut ovat liikkuneet pelilaudalla. Tänä aikana näppäinkomentoja ei sallita, mutta käyttöliittymän muut ominaisuudet toimivat.
Haluttaessa uusi luku kutsutaan metodia, joka vain käynnistää ajastimen. Ajastimen timeout-signaali on kytketty slotsiin, joka pysäyttää ajastimen ja hoitaa uuden luvun lisäämisen.

Ohjelma ei salli tavoitteeksi muita kuin kakkosen potensseja (5 p.):
Ohjelma kysyy pelaajalta maaliluvun kakkosen potenssin. Ohjelma tarkastaa, että potenssi on positiivinen ja saavutettavissa valitulla ruudukkokoolla. Epäpätevän potenssin tapauksessa tavoitetta ei päivitetä, eli aiemmin annettu tavoite säilyy tai käytetään oletustavoitetta.

Taustaväri vaihtuu, kun pelaaja voittaa tai häviää (10 p.):
Peliruudukon taustaväri muuttuu kultaiseksi pelaajan voitettua ja punaiseksi pelaajan hävittyä. Resetin yhteydessä väri palaa normaaliksi.
Ohjeessa taustaväri muutettiin pääikkunaan, mutta koin peliruudukon taustavärin muuttamisen olevan miellyttävämmän näköinen muutos.

Pelissä on pause-ominaisuus (10 p.):
Pääikkunnassa on pause-nappi, jota painamalla ajanotto pysähtyy. Näppäinkomentoja ei vastaanoteta pausen aikana. Pausen merkiksi näppäin jää pohjaan, peliruudukko muuttuu harmaaksi ja näytölle ilmestyy teksti "paused". Painamalla nappia uudestaan peli jatkuu. Pelin päätyttyä pause-nappi muuttuu käyttökelvottomaksi.

"Ylimääräinen" lisäominaisuus (20 p.):
Nuoli- ja wasd-näppäimiä käytetään ensisijaisesti peliruudukon liikkuttamiseen. Pääikkunassa ei ole syöttölaatikoita, jotka hyväksyisivät näppäimistökomentoja, vaan siemenluku ja maalinumero kysytään ponnahdusikkunoissa. Lisäksi painonappien painamisen jälkeen näppäinsyötteiden focus palautetaan pääikkunalle.


Ohjelman rakenne ja suunnittelupäätökset, jotka eivät vielä tulleet esille:
- Ohjelma on toteutettu suurimmilta osin Mainwindow-osaan. Pelimoottoriin on lisätty mahdollisuus ruudussa olevan numeron selvittämiseen ja peliruudukon nollaamiseen sekä pisteidenlaskuominaisuus. Nämä on dokumentoitu ylempänä.
- Graafisen peliruudukon päivittämiseksi luodaan kaksi matriisia. Ensimmäiseen tallennetaan osoittimet numeroihin (QLabel) ja toiseen ruutuihin (QGraphicsRectItem).
- Ohjelmassa on kaksi bool-muuttujaa, jotka eivät näy käyttäjälle mitenkään: hasMoved_ ja isGameOn_. Näitä käytetään varmistamaan, ettei pelaaja voi esimerkiksi tehdä siirtoja ennen kuin uusi numero on lisätty tai jos peli on päättynyt.
- Kaikki käyttöliittymän osat on sijoiteltu suhteessa peliruudukkoon.
